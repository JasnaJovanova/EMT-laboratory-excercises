Лабораториска вежба 1 (2025) - група А
Потребно е да се изработи еден модул од апликација за изнајмување на книги од одредена библиотека, односно модулот кој би го користел корисник со role librarian, кој би имал неколку привилегии:

- Да додава нови книги кои може да се изнајмат

- Да брише книги кои повеќе не се во добра состојба и нема да се изнајмуваат

- Да изменува одреден запис за книга

- Да обележи одредена книга како изнајмена

За оваа лабораториска вежба потребно е да креирате соодветна Spring Boot апликација, односно API. Во однос на базата на податоци, потребно е да користите H2 база.

Во рамки на апликацијата се чуваат следните податоци за книгите: id (Long), name (String), category (enum), author (Author), availableCopies (Integer). 

Категоријата на книгата може да биде: NOVEL, THRILER, HISTORY, FANTASY, BIOGRAPHY, CLASSICS, DRAMA. 

За секој автор пак се чуваат податоците: id (Long), name (String), surname (String), country (Country). 

За секоја земја се чуваат податоците: id (Long), name (String), continent (String). 

Користејќи слоевита архитектура треба да се дефинираат соодветни контролери, сервиси и репозиториуми.

Дополнително, со помош на SwaggerUI потребно е да прикажете успешно извршување на API повиците.

Дополнително барање:
Потребно е да се прошири постоечката структура за изнајмување книги. За таа цел, треба да се додаде нова табела која ќе ги содржи id на книгите, како и имињата на корисниците кои ја изнајмиле книгата. Не треба да се прават класи за корисниците, туку ќе се имплементира many-to-many релација помеѓу id на книгата и корисничкото име.

Дополнително, ќе се додаде нов ентитет во базата на податоци, кој ќе ги поврзува идентитетите на книгите и имињата на корисниците што ги изнајмиле тие книги. Овој ентитет ќе содржи полето за идентификатор на книгата и поле за корисничкото име на корисникот што ја изнајмил книгата.

Исто така, ќе се додаде нова функција со име getById, која ќе овозможи да се најдат сите корисници кои ја изнајмиле одредена книга. Оваа функција ќе прима ID на книгата како параметар и ќе враќа список со сите корисници кои ја изнајмиле таа книга.

За реализација на оваа функционалност, ќе треба да се креира нов endpoint кој ќе дозволува да се влезе ID на книга и да се вратат сите корисници кои ја изнајмиле таа книга.
